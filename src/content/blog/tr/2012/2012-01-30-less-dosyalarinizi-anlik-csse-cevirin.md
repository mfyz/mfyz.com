---
title: "LESS dosyalarınızı anlık css'e çevirin"
slug: less-dosyalarinizi-anlik-csse-cevirin
date: 2012-01-30
url: http://mfyz.com/tr/less-dosyalarinizi-anlik-csse-cevirin/
tags: ["app","Arayüz Programlama","compile","compiler","css","less","linux","macosx","on-the-fly","windows"]
category: Arayüz Programlama
migration: {"wpId":160,"wpPostDate":"2012-01-30T02:48:06.000Z"}
lang: tr
---

Css yazmayı bırakıp Less ile çalışmaya başlamadınız mı? O zaman [şu bökümandan](https://tr.mfyz.com/less-ile-hiyerarsik-ve-fonksiyonel-css-yazmak) devam edin ve less'in avantajlarına göz atıp size ne fayda sağlayabileceğiniz basitçe anlayabilirsiniz.

Less dosyalarıyla çalışıyorsanız ve eğer arayüz geliştiriyorsanız yazdığınız kodu tarayıcıda anlık olarak görmek isteyeceksiniz. Less dosyalarını kaydettiğiniz gibi derleyen aşağıdaki araçlarla hangi platformda çalışıyor olursanız olun otomatik olarak derletebilirsiniz. Hatta bazıları, açık olan tarayıcılarda, lokal geliştirme ortamınıza ait bir URL açıksa onu da otomatik yeniliyorlar. Dolayısıyla sadece tarayıcınızı kontrol etmeniz yetebiliyor değişiklikleri görmek için.

Bu derleyiciler aynı zamanda less kodunuzu denetleyerek hataları bildiriyorlar. Sonuç olarak yazdığınız less dosyalarınız da css dosyalarınız da geçerli css çıktısı olarak sitenizde yayınlanıyor.

#### Less.app

Sadece MacOSX'de çalışan bu uygulamaya çalıştığınız projeleri, klasörleri sürükleyip bırakarak otomatik tarattırıp proje olarak ekliyorsunuz. Size o projede bulduğu bütün less uzantılı dosyaları listeliyor. Dosyalar güncellendiği anda da dosyaları css dosyalarına derleyip growl uyarısı ile bildiriyor. [http://incident57.com/less/](http://incident57.com/less/)

#### Simple Less

Bu uygulama biraz daha basit bir arayüze sahip ve tüm platformlarda çalışıyor. Çok platformda çalışan geliştiriciler için oldukça ideal. [http://wearekiss.com/simpless](http://wearekiss.com/simpless)

#### Winless

Sadece Windowsta çalışan, klasik Windows arayüzüne sahip ufak bir araç. [http://winless.org/](http://winless.org/)
---
title: "mfyz.com artık mobil uyumlu"
slug: mfyzcom-artik-mobil-uyumlu
date: 2012-12-10
url: http://mfyz.com/tr/mfyzcom-artik-mobil-uyumlu/
tags: ["css","Diğer","iphone","media","mfyz","mobile","phone","responsive","table"]
category: Diğer
migration: {"wpId":333,"wpPostDate":"2012-12-10T00:40:45.000Z"}
lang: tr
---

Geçen hafta mfyz.com'un mobil uyumlu arayüzü üstüne çalıştım. 4 günlük bir çalışma sonucunda artık siteye mobil cihazlarınızdan uyumlu bir şekilde ulaşabileceksiniz.

Önümüzdeki haftalarda bu konuyla iligili bir yazı serisi yayınlamayı planlıyorum. Bir çok CSS çatısı zaten böyle arayüzleri hazırlamanızı sağlıyor şu anda. Ancak mfyz.com'da arayüzde herhangi bir çatı kullanmamıştım. Belki twitter bootstrap'a geçirebilirdim fakat gerek de görmedim, zaten çok basit bir arayüz yapısına sahip şu an gördüğünüz arayüz.

![](/images/archive/tr/2012/12/mfyz_desktop.png)

Masaüstü versiyonu (yukarıda görebileceğiniz şekilde), 800px genişlik ve üstündeki çözünürlüklerde görüntüleniyor. 800px'den küçük çözünürlüklerde site, mobil uyumlu yani akışkan (fluid) arayüze dönüşüyor. Bildiğiniz gibi akışkan arayüzlü sayfalar, çöznürlük bağımsız ekrana yayıldığı için farklı çözünürlüklerde sorunsuz görüntülenebiliyor. Bu açıdan çoğu mobil uyumlu sayfalar akışkan arayüzle tasarlanır.

Tablet cihazlar yan tutulduğunda, genellikle 800px üzeri çözünürlüklere sahip oldukları için mfyz.com'u masaüstünüzdegördüğünüz tasarımıyla görüntüleyebileceksiniz. Dolayısıyla eğer mobil arayüzde eksik olan bir fonksiyonalite var ise tablet cihazınızda yatay konumda tüm fonksiyonlara sahip olacak. Çünkü mobil uyumlu sayfalar fonksiyonalite bakımından sadeleştirilmiş olabilir.

Çoğu tablet dikeyde 800'den daha düşük çözünürlüğe sahip olduğu için, tablet cihazınızı dikey konuma getirdiğinizde mfyz.com'un mobil arayüzünü görmeye başlayacaksınız. Mobil uyumlu sürüm, okunabilirlik açısından font boyutu optimize edilmiş, arayüzü kaydırılan sayfalar şeklinde mobil uyumlu şekilde optimize edilmiştir.

![](/images/archive/tr/2012/12/mfyz_mobile.png)

Daha da ufak çözünürlükler için (500px'den küçük çözünürlükler için) font boyutu ve nagivasyon değşiklikleri olacak şekilde küçük ekranlı mobil sürümü görebileceksiniz.

Ayrıca aşağıdaki görselde küçük ekranlı mobil cihazlarda yatayda navigasyon dışındaki değişiklik dışında siteyi mobil uyumlu bir şekilde görebilirsiniz.

![](/images/archive/tr/2012/12/mfyz_mobile_landscape.png)
---
title: "Bir geliştirici neden Ingilizce bilmelidir?"
slug: bir-gelistirici-neden-ingilizce-bilmelidir
date: 2012-07-06
description: "Bir yazılım geliştiricinin neden İngilizce bilmesi gerektiği; güncel kaynaklara erişim, küresel geliştirici topluluklarıyla iletişim ve teknolojik gelişmeleri takip etme açısından İngilizce'nin önemi vurgulanıyor."
url: http://mfyz.com/tr/bir-gelistirici-neden-ingilizce-bilmelidir/
tags: ["İngilizce", "yazılım geliştirme", "geliştirici", "programlama", "kariyer", "teknoloji", "dil öğrenimi", "Hayat"]
category: Hayat
migration: {"wpId":306,"wpPostDate":"2012-07-06T18:33:32.000Z"}
lang: tr
---

Hangi dilde kod yazarsanız yazın, günümüzde yazılım geliştirme süreci internete bağımlı, yani yazdığınız şey muhtemelen başka bir servisle haberleşiyor veya web tabanlı bir şekilde internete açık bir yayın yapıyor oluyor. Tabi ki böyle olmak zorunda değil; tam tersi, basit bir araç gelişitiriyor veya bir kütüphane yazıyor olabilirsiniz fakat genellikle böyle.

Her iki senaryoda da geliştirme aşamasında kullandığınız dille iligi birçok kaynak arıyor, yardım istiyor veya bilginizi başka geliştiriciler ile paylaşıyorsunuz.

Bu ihtiyaç bir projenin gelişim sürecinde şu an neredeyse bir gereklilik. Eskiden daha çok lüks imiş. Ama şu an bilgi sosyallesmiş durumda ve sosyal kalmak durumunda. Nedeni ise bilginin ve kullandığımız araçların değişme hızının inanılmaz çoğalması. Yani eskiden üretilen bir kod, stabilitesini uzun süre koruyabiliyormuş çünkü ihtiyaclar veya çevre bu kadar çok şekil değiştirmiyormuş. Şu an her gün farklı bir donanım hayatımıza giriyor, mobilite her gün tanım değiştiriyor ve geliştirme ortamları her gün altyapılarını değiştiriyor. Ayrıca yazdığımız uygulama büyük bir olasılıkla sosyal ağlarla veya diğer web servisleriyle haberleşiyorlar. Bu servislerin şekil değiştirmesi çok daha gündelik bir hal almış durumda. Örnek olarak facebook'un api'sinin her gün değişmesi göz önünde bulundurulabilir.

Dolayısıyla böyle bir ortamda geliştirme yaparken, hiçbir kitap, makale geçerliliğini birkaç aydan fazla sürdüremiyor. Dolayısıyla geliştirici komüniteleri çok daha fazla önem kazanmış durumda. Yani yazdığınız kodu, belirli bir parcası da olsa paylaşmak durumunda, diğer geliştiricilerle konuşmak, yardım istemek, yardım etmek ve tartışmak zorundasınız. Bunları yapmadan sadece bilgiyi tüketmek ve kendi yolunuzu bulmaya calışıyorsanız bile tükettiğiniz bilgi daha yeni üretilmiş bir bilgi oluyor çoğu zaman. Özellikle daha son kullanıcıya yönelik ürünler üretiyorsanız.

Bu kadar çok etkileşimde bulunmak zorunda olduğunuz bir ortamda, eğer gerçekten değerli geliştiriciler, deneyimli insanlarla iletişimde bulunmak eğer bir konuda destege ihtiyacınız varsa en çok aradığınız şey oluyor. Yani bu taze bilgiyi üreten kişilerin çevrenizde, anlaşabildiğiniz en kötü ihtimalle ne dediklerini anlayabileceğiniz insanlar olmasını isteriz.

Sonuç olarak Ingilizce bilmek bir geliştirici için kaçınılmaz bir zorunluluktur. Bilginin sadece erişilebilirliğini değil ulastığınız taze bilginin boyutunu artırmak için daha çok Ingilizce içerik tüketmelisiniz.

Çogu kişiden, Türkçe kaynak bulamamaları konusunda serzeniş duyuyorum. Eğer kendi dilinizde daha çok kaynak olmasını arzulayan bir geliştiriciyseniz bunu üretmeye calışan biri olarak katkıda bulunmalısınız, bunun için de önce diğer dildeki içeriği tüketebiliyor olmanız gerekir.
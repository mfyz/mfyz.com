---
title: "StartCraft II çıktı"
slug: startcraft-ii-cikti
date: 2010-08-17
url: http://mfyz.com/tr/startcraft-ii-cikti/
tags: ["Diğer","oyun","sc2","starcraft2","strateji"]
category: Diğer
migration: {"wpId":256,"wpPostDate":"2010-08-17T14:10:06.000Z"}
lang: tr
---

![](/images/archive/tr/2010/08/starcraft2.jpg)

İlki 1998 yılında çıkan, Warcraft, Diablo gibi her zaman kaliteli kalacak oyunlar çıkaran Blizzard tarafından aylardır beklenen oyun nihayet tüm Dünya ile aynı anda Türkiye’de satışa sunuldu. Bir arkadaşımın da 26 Temmuz gecesi 00:00’da D&R’da sırada beklediğini düşünürsek Türkiye’de azımsanmayacak bir StarCraft fanı olduğunu söyleyebilirim.

Tam adı StarCraft II: Wings of Liberty olan oyunun şu ana kadar oynadığım bölümleri insan ırkı olan Terran’lar ile geçiyor. Eski oyuna göre daha çok cinematic içeren oyun aynı zamanda kaliteli bir grafik motoruna sahip. StarCraft’ın ilk oyunu 2 boyutlu bir grafik motoruna sahip olmasına rağmen en uzun süre oynanan oyunlardan birisi olmuştu. Yeni oyunun grafiklerine diyecek söz yok fakat StarCraft 2 oynamak istiyorsanız güçlü bir bilgisayar sahibi olmanız gerekiyor.

İlk satışa çıktığında edinebileceğiniz ancak şu an piyasada kalmamış olan Collector’s Edition kutusunda ise StarCraft 2’nin yanı sıra oyunla ilgili kitapçıklar, sahne arkası görüntüler, röpörtajlar ve özel bir tasarımda, usb bellek şeklinde StarCraft ve StarCraft Brood War var. Şu anda standart StarCraft II’yi 140TL’den, Collector’s Edition kutusunu 200TL’den edinebiliyorsunuz.

http://eu.battle.net/sc2/en/
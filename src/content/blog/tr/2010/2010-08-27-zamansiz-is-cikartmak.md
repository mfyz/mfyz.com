---
title: "Zamansız iş çıkartmak"
slug: zamansiz-is-cikartmak
date: 2010-08-27
url: http://mfyz.com/tr/zamansiz-is-cikartmak/
tags: ["deadline","Hayat","timeless"]
category: Hayat
migration: {"wpId":258,"wpPostDate":"2010-08-27T21:18:19.000Z"}
lang: tr
---

Sektörün en büyük derdi herhalde kısıtlı zamanda iş çıkarmaktır. Yakın zamanda bir proje yöneticimden duyduğum söz şu idi: "Bir işe ne zaman başlayacağın değil ne zaman bitireceğin önemlidir." Kesinlikle doğru bir söz fakat olmayacak zamanlamalar planlayarak, geliştirici ekipten olmayacak tarihlere iş istemenin getirdiği bir ton negatif yan var. İş dünyası kafasıyla düşünüldüğünde bir isteğin uygulamada yapılmış olması yeterli bir gereksinimdir. Bu gereksinim karşılandığı zaman işin bitmiş olduğu algısının ne kadar yanlış olduğunu yıllardır anlatmaya çalıştım insanlara ama bir türlü şirketlerin para kaygısını aşıp iyi/kaliteli iş çıkarmaları gerekiğini anlatamadım. Ya da anlıyorlar ama yapmıyorlar.

İyi bir fikriinz var ve "x tarihine yetişecek" algısı ve yaklaşımı ile geliştiricilere yaptırırsanız:

*   Optimizm yok olmaya
*   Kod pisleşmeye
*   Standartlardan çıkılmaya
*   Kolay uygulanan yazılıma sahip ama zor sürdürülebilir bir fikre
*   Muhtemelen bir sürü yeri patlayan veya patlamaya hazır bir kod elde etmeye

mahkum olacaksınız.

Ayrıca bunları baskı altında yapan geliştiriciyi, projeden her geçen gün soğutacak, belki de küfrederek işini yapmasına neden olacaksınız.

Umarım sektör, bu yaklaşıma sahip pazarlama zihniyetindeki proje yöneticilerinden sıyrılabilir. (Sadece temenni, yoksa olacağından değil)
---
title: "Son 2,5 yıl ve sessizlik"
slug: son-2bucuk-yil-ve-sessizlik
date: 2017-02-09
url: http://mfyz.com/tr/son-2bucuk-yil-ve-sessizlik/
tags: ["hayat"]
category: 
migration: {"wpId":362,"wpPostDate":"2017-02-09T00:43:47.000Z"}
lang: tr
---

Son iki buçuk yıldır birşey yazmıyorum. mfyz.com sessiz sakin duruyor ve ben sadece ara sıra sunucu bakımı yapıp ayakta tutmaya çalışıyorum. Ne zaman bir sunucu uyarısı alıp siteye girsem "grunt" yazısını görür ve üzülürüm neden birşeyler yazmıyorum diye düşünürüm. Nihayet zaman ayırıp dürüst bir yazı yazmak istedim. mfyz.com her ne kadar ismimin kısaltması da olsa yıllarca kişisel olmaması için gayret ettim. Neredeyse her yazı, notlarımı paylaştığım ve genellikle amatör deneylerimin yazılı hale gelmesi şeklinde ortaya çıktı. Genellikle teknik konularda yazdım hep. Muhtemelen bu yazı sitedeki en kişisel yazı oldu. Yazmaya devam etmek istiyorum ancak gündelik iş akışım ve ilgi alanlarım değişti. Her ne kadar farklı kategorilerde yazmak istesem de yazmak istiyorum. Anlatmak, paylaşmak istediğim çok şey var. Büyüdüm ve büyümek paylaşmak istiyorum. Teknik adam olmaktan öte çok rol oynadım, şirket kurdum, ülke değiştirdim, takım kurup büyüttüm. Klasik girişimci tanımındaki birçok şeyi yaptım, daha bir ton şey daha var öğreneceğim; öğreneceğim bir ton şey olmasından dolayı da çok heyecanlıyım. Muhtemelen hayatta en sevdiğim şey öğrenmek, ne olduğunun önemi neredeyse yok. Türküm ve Türk olmaktan gurur duyuyorum. Son 7 senedir Türkiye'de yaşamıyorum. İngilizce okuyup konuşup çalışıyorum uzun süredir. Öğrenmeyi bu kadar seven biri olarak ingilizce tüketmeye başladığımdan beri dünyadaki erişebildiğim bilginin katlarca ve katlarca arttığını söyleyebilirim. Bunun için ben de öğrendiklerimi ve deneyimlerimi hem ingilizce hem de Türkçe paylaşmak istiyorum. Daha fazla insana ulaşmak kesinlikle beni daha mutlu edecektir. Bir süre denedim aynı anda iki dilde yazmayı zaten. Muhtemelen bilmiyorsunuz ama http://en.mfyz.com da bazı yazılarımı çevirmeye başlamıştım yazmaya ara vermeden önce. Yakında daha çeşitli konularda yazmaya başlayacağım.
---
title: "Nihayet"
slug: nihayet
date: 2008-01-03
url: http://mfyz.com/tr/nihayet/
tags: ["mfyz.com","v07"]
category: mfyz.com
migration: {"wpId":165,"wpPostDate":"2008-01-03T03:50:59.000Z"}
lang: tr
---

Merhabalar,

Nihayet yüzsüzlüğümün altında ezilip bir eforla v0.7 v0.7 diyip durduğum v0.7'yi açtım. Açıkcası bu gördüğünüz arayüz ana hatlarıyla neredeyse 1 sene önce tasarlandı (bilenler bilir :) ). Biraz gezince göreceğiniz alt sayfaların (modüller) 2 farklı arayüz çizdirilebilecek html yapısı üzerine css ve javascriptleri ile yazılması malesef uzun sürdü. Bu kadar uzamasının ana nedenleri ise bu sene işlerime, dernek faaliyetlerime vs 1,5 sene kadar ara vermemden oldu. Bu süreçte bilgisayar başına 2-3 günde bir oturduğum için zaten rezil olduğum v0.7 hazırlıkları iyice berbat oldu. Birkaç dostumun da gazı ile tamamen saldım :) herhalde en uzun rötar yapan proje olacağım vista ve iPhone'dan sonra :D

Her zamanki gibi site sıfırdan tekrar kodlandı (hala kendimi bu özelliğimden dolayı amatör görüyorum). php'deki işleri artık PEAR paketlerine, javascript dom işlerimi de artık mootools'a yaptırıyorum. internet explorer 7 ile css kullanmam gerektiğini bir kez daha anlayarak "tam css arayüz"e (non-table layout) geçtim. Aynı html kodunu 2 farklı css yapısı ile işliyorum. Böylece farklı bant genişliklerindeki kullanıcılar da rahatlıkla siteyi gezebilecek. Aynı zamanda css'siz arayüzle de her türlü taşınabilir aygıttan (cep telefonu, pda vs) mfyz.com'u gezebileceksiniz. Aşırı ajax kullanımından kaçındım. Zaten css'siz arayüzde javascriptlerde çalışmıyor, yani ilkel yapıda da çalışabiliyoruz artık :) Neyse zaten meraklıları kaynak kodu yeterince deşecek. Herşey oldukça açık zaten. İlerleyen aylarda mfyz.com üzerinde kullandığım her şeyin mantığını hazırlanışını vs yazacağım.

Eski sitenin kodlarına gelince, eğer ilkel kodlarla uğraşmak isteyen arkadaşlar varsa verebilirim. Fakat HİÇBİR sorunuyla uğraşmayı kabul etmeden! (kodlarımı dağıtmamamdaki en ana sebeplerden biri bu!) Yani sorunuyla, kurulumuyla derdiyle tasasıyla sizin olacak :)

Sitenin içi şimdilik boş gelebilir, eski dökümanları güncelleyerek ekleyeceğim. Göremediğiniz eski özellikler, bölümler de zamanla eklenecek. Eski forum girdileri, günlük girdileri de biraz düzenlenip statik bir şekilde arşiv olarak ilerde eklenecek.

İyi Surfler Mehmet Fatih YILDIZ
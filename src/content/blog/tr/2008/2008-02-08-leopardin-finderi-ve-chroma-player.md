---
title: "Leopard'ın Finder'ı ve Chroma Player"
slug: leopardin-finderi-ve-chroma-player
date: 2008-02-08
url: http://mfyz.com/tr/leopardin-finderi-ve-chroma-player/
tags: ["chroma","Diğer","finder","license","lisans","movie","player"]
category: Diğer
migration: {"wpId":175,"wpPostDate":"2008-02-08T21:53:22.000Z"}
lang: tr
---

Bir aydan fazladır Leopard'dayım, tiger'a göre oldukça güzel özellikler eklemişler. İnce ayrıntılar var tabiki ama sistemin kullanılabilirliği tabiki değişmemiş. Her zamanki gibi pratik, güzel ve kolay :) Çok aptal bir hata buldum, daha doğrusu herkes bulmuş :) Finder'a yeni bir "görünüm tipi" kazandırmışlar. Dosyaları iTunes'daki coverflow gibi kaydırarak görüntüleyebiliyorsunuz. Finder'ın en sevdiğim özelliklerinden biri de sistemde birsürü gizli dosya bırakarak her klasörü çok fazla özelleştirebilmenizdi. Yani bir klasörü görünüm olarak bambaşka şekillere sokabiliyordunuz. Aslında bu windows'ta da var senelerdir fakat bu kadar efektif kullanılmıyor. Açıkcası 10'un üzerinde klasörüme çok farklı arayüzler hazırlamıştım çalışmak için. Özellikle projeleri ağaç yapısında çalımak, uygulama klasörümü büyük ikonlarla seyretmek, yedek diskimin içindeki her klasöre çok farklı ikonlar belirlemek çok iyi oluyordu. Özellikle de sidebar'ı çeşitli boyutlara küçültebilmek çok iyiydi. Çünkü her klasörde sidebar kullanmıyorsunuz. Leopard'da da bu özellikler korunmuş GİBİ :) sorun, her klasörün görünümünü finder artık hatırlamıyor. Yani habire çalışma klasörlerinde ağaç yapısına geçiyor, normal klasörlerde ikon görünümüne geçmek zorunda kalıyorum. Oldukça sinir bozucu bir durum. Umarım 10.5.3 veya 4-5 gibi yakın sürümlerde bu hatayı giderirler. Ek olarak dock'taki folder stack'lar oldukça kullanışlı fakat körlere yönelik olduğunu düşünmeye başladım çünkü uygulamalarımı koyduğum klasörü açınca ikonlar 96px boyutunda gibi büyük boyutlarda açılıyor. Basit bir liste olan uygulamamı bulmam da zorlaşıyor. Umarım kısa süre sonra stack'lara daha fonksiyonel özellikler katarlar, ikon boyutu, fan'daki ikon sayısı vs fln.

### Chroma player'ımı lisansladım

Yeni özelliklerine dayanamayıp chroma player'ın lisansını aldım. $22 böyle pratik ve yetenekli bir oynatıcı için oldukça makul bir fiyat zaten. http://chromaplayer.com/
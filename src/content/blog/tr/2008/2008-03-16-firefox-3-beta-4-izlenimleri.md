---
title: "Firefox 3 Beta 4 İzlenimleri: Hız ve macOS Entegrasyonu Ön Planda"
slug: firefox-3-beta-4-izlenimleri
date: 2008-03-16
description: "Firefox 3 Beta 4'ün ilk izlenimleri: Artan performans, geliştirilmiş JavaScript motoru, macOS ile daha iyi entegrasyon (Growl, Cocoa widget'ları) ve genel kullanıcı deneyimi iyileştirmeleri."
url: http://mfyz.com/tr/firefox-3-beta-4-izlenimleri/
tags: ["Firefox", "Mozilla", "web tarayıcı", "beta", "yazılım incelemesi", "teknoloji", "macOS", "performans", "JavaScript", "kullanıcı deneyimi"]
category: Diğer
migration: {"wpId":183,"wpPostDate":"2008-03-16T20:19:59.000Z"}
lang: tr
---

Firefox 3'ü 4. Betasına ulaştığında her yerde bir sürü firefox 3 hakkında yenilik yazısı görmeye başladım. Çoğu yazıda "uçuyor" şeklinde ana bir yenilikten, performans konusunda çok ilerlediklerinden falan bahsediliyor.

Merak edip geçen günlerde indirip bir bakayım dedim. İyi de etmişim :) Açıkcası bu kadar gözle görülür farklılık olabileceğini hiç beklemiyordum. Arayüzde birkaç değişiklik var fakat altyapıda çok fazla iyileştirme söylendiği kadar varmış. Kendini gösteriyor en azından. Safari'yi bugüne kadar hızından ve javascript performansından dolayı kullanmak istiyordum fakat html render'ını pek sevmediğimden ve geliştirici altyapısı pek sağlam olmadığından bir türlü kullanamamıştım.

Firefox'un da en gıcık kaptığım yanlarından biri çalıştığı işletim sistemiyle çok fazla anlaşamamasıydı. Yani kullandığınız işletim sisteminin kaynaklarını iyi kullanaması (bazen 1G+ ram yediği oluyordu), arayüz konusunda kullanılan desktop manager'ın gui'siyle birlikte çalışmıyordu (sanırım), ve işletim sistemlerindeki klişeleşmiş yazılımlar (örn: growl) ile ortak çalışmıyordu.

Sanırım bunların hepsini firefox 3'de düşünmüşler. Diğer işletim sistemlerindeki etkileşimini pek görmedim veya merak edip araştırmadım fakat macosx'de oldukça güzel özellikler var. Mesela artık growl ile uyarıları görebiliyoruz, seçili nesneleri doğrudan drag&drop ile masaüstüne veya herhangi bir yere yapıştırabiliyoruz. Titlebar gradient olmuş :) sanırım osx gui ile ortak bazı şeyler kullanmaya başlamışlar, daha sorunsuz görünüyor. Ayrıca Cocoa widget'ları kullanabiliyoruz. Stillenmemiş butonlar, selectboxlar ve diğer html input elementleri osx stilinde görünüyor.

Eğer firefox açık ise yeni pencere açmak için inanılmaz ufak bir sürede (~0ms) yeni tab/pencerenizi görebiliyorsunuz. Ayrıca ilk açılış da eskisi gibi uzun sürmüyor. Javascriptlere oldukça iyi tepki veriyor. Arayüz konusunda kasarak geliştirdiğim kodlar takılmadan çalışıyor. Ayrıca Gmail gibi çok script/interval içeren sitelerde de artık takılmıyor. Normalde firefox'da gmail'i kapatırken firefox'un kitlenmesi gayet doğal bir özellik olmaya başlamıştı :)

Falan fişman diye gidiyor özellikler. Final Release'i dört gözle bekliyorum açıkcası.

Şu an firefox2'ye tekrar dönmek zorunda kaldım çünkü hiçbir eklentinin firefox 3 sürümü çıkmamış, çıkmaması da gayet doğal, firefox 3 beta çünkü. Firebug, web developer ve delicious eklenitisi olmadan çalışamaz, gezemez olduğum için şimdilik firefox3'ü sadece genel surf için kullanıyorum.
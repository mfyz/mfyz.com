---
title: "MacOSX için ücretsiz yazılımlar"
slug: macosx-icin-ucretsiz-yazilimlar
date: 2008-06-23
url: http://mfyz.com/tr/macosx-icin-ucretsiz-yazilimlar/
tags: ["applications","free","macosx","OS","program","ücretsiz","uygulama"]
category: OS
migration: {"wpId":137,"wpPostDate":"2008-06-23T03:06:51.000Z"}
lang: tr
---

MacOSX için hazırlanmış çoğu program (hatta neredeyse hepsi) oldukça kaliteli, zekice tasarlanmış yazılımlar oluyor. Bu kaliteli uygulamaların çoğu paralı ve kapalı kaynak kodlu, fakat hepsi değil :)

Şimdi size benim sık kullandığım uygulamalar içinden ücretsiz ve açık kaynak kodlu olanları kısaca tanıtacağım.

#### İnternet Uygulamaları

Tabiki Firefox bu listede en üst sırada, ehrhangi bir açıklama yapmaya gerek yok sanırım. [http://www.mozilla.org/products/firefox/](http://www.mozilla.org/products/firefox/) adresinden edinebilirsiniz. Aynı zamanda firefox'un mac için daha entegre çalışır versiyonu olan Camino'yu da kullanabilirsiniz. Camino sistem uygulamalarını kullanabilen (şifreleri keychain'de saklamak gibi), macosx'in altyapılarını kullanan (cocoa arayüzü) hızlı bir tarayıcı. Camino'yu [http://www.caminobrowser.org/](http://www.caminobrowser.org/) adresinden edinebilirsiniz.

![CyberDuck](http://www.opensourcemac.org/icon/cyberduck_icon.png) FTP, SFTP gibi dosya transfer işlerimin neredeyse hepsini CyberDuck ile yapıyorum. Açıkcası bugüne kadar gördüğüm en sade ve kullanışlı ftp istemcisi. CyberDuck'ı [http://cyberduck.ch/](http://cyberduck.ch/) adresinden edinebilirsiniz.

Anlık yazışma için Adium X'i kullanıyorum. Açık kaynak kodlu olan Gaim (artık Pidgin)'in iletişim kütüphanesi ile çalışan ve çok yetenekli olan adium ile gaim'deki gibi neredeyse tüm anlık yazışma protokollerinde hesap ekleyip sade ve esnek arayüzde anlık yazışma ihtiyacınızı karşılayabilirsiniz.

IRC için adium'u kullanabileceğiniz gibi Colloquy ile de X-Chat'e benzer arayüzde, yine görsel açıdan oldukça çok seçenek bulunuyor. [http://colloquy.info/](http://colloquy.info/) adresinden bilgi alabilir ve indirebilirsiniz.

RSS okuyucu olarak yakın zamanda ücretsiz hale gelen NewsFire'ı önerebilirim. Yine sade arayüzü ile çok sayıda rss kaynağını yönetebilmenizi sağlayan okuyucuyu [http://www.newsfirerss.com/](http://www.newsfirerss.com/) adresinden edinebilirsiniz.

Bittorrent için de Transmission'u kullanabilirsiniz, [http://www.transmissionbt.com/](http://www.transmissionbt.com/) adresinden indirilebilir.

#### Multimedya Uygulamaları

Tüm videolarınızı rahatlıkla açabileceğiniz sadece macos için değil tüm işletim sistemleri için iyi bir seçenek olan vlc ([http://www.videolan.org/](http://www.videolan.org/)) veya mplayer ([http://www.mplayerhq.hu/](http://www.mplayerhq.hu/)) video işlerinizi görecektir. Bunun yanı sıra encode rip gibi işlerinizi de Handbrake ([http://handbrake.m0k.org/](http://handbrake.m0k.org/)) ile yapabilirsiniz. iPod için video çevirmek için kullandığım rip yazılımı Handbrake idi.

Aynı zamanda (sanırım eskiden democracy-tv olan) Miro da video ve youtube istemcisi olarak oldukça kullanışlı. [http://www.getmiro.com/](http://www.getmiro.com/)

#### Diğer

Gimp, inkscape, thunderbird'den hiç söz etmiyorum bile :)

MAMP ile Apache + PHP + MySQL kurulumunu sürükle bırak kolaylığında yapabilirsiniz. Normal versiyonu ücretsiz ki tüm işi zaten yapıyor. [http://www.mamp.info/](http://www.mamp.info/) adresinden edinebilirsiniz. PRO versiyonu ise sadece yönetim araçları içeriyor.

QuickSilver bir uygulama başlatıcısı, linux'ta ve windows'ta benzeri programlar çıktı ancak bu icadı ilk yapanlar quicksilver-cılardır. index'e göre hızlı uygulama ve dosya bulmayı sağlayan masaüstü çalışma hızınızı artırabilecek bir uygulama. [http://blacktree.com/?quicksilver](http://blacktree.com/?quicksilver) adresinden edinebilirsiniz.

OpenOffice'i kullanabilmenin yanında Aqua arayüzüne sahip bir ofis paketi kullanmak isterseniz NeoOffice paketini deneyebilirsiniz. Zira OpenOffice'in macosx'e daha entegre çalışabilmesi için yamalanmış pakettir. [http://www.neooffice.org/](http://www.neooffice.org/)

Yakın zamanda keşfettiğim bir uygulama yükleyici olan MacLibre ise yukarıda saydığım tüm programları kolayca yükleyebileceğiniz bir açık "kaynak kodlu yazılım" yükleyici. MacLibre'yi indirip kullanmak istediğiniz açık kaynak kodlu yazılımları seçip kur demeniz yetiyor. Hepsini tek hamlede son versiyonlarını indirip kurmayı sağlıyor. [http://www.maclibre.com/](http://www.maclibre.com/) adresinden indirebileceğiniz uygulamanın windows için de aynı işi yapan versiyonu ise [http://www.winlibre.com/](http://www.winlibre.com/) adresinde bulunuyor.

MacOSX için ücretsiz uygulamalar hakkında listeye ulaşmak isterseniz [http://www.opensourcemac.org/](http://www.opensourcemac.org/) adresini ziyaret edebilir veya google'ı zorlayabilirsiniz :)
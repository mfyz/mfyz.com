---
title: "Flickr PRO ve fotograf düzenleme işleri"
slug: flickr-pro-ve-fotograf-duzenleme-isleri
date: 2008-05-07
url: http://mfyz.com/tr/flickr-pro-ve-fotograf-duzenleme-isleri/
tags: ["aperture","Diğer","flickr","iphoto","lightroom","organizer","photo"]
category: Diğer
migration: {"wpId":190,"wpPostDate":"2008-05-07T02:22:48.000Z"}
lang: tr
---

Yaza hazırlık yapmaya başladım. Açıkcası bu yıl iş, kodlama yani genel olarak bilgisayarla hiç ilgilenemediğimden dolayı takip ettiğim haberleri gördükçe kendimi geriye doğru saymaya başlamış gibi hissetmeye başladım ve biraz harekete geçeyim dedim. Bu konuşacağım konu genel problemim (herkesin genel problemi). Bazı şeyler çok fazla olmaya başladığında baş ağrıtıcı ve sıkıcı bir hal alabiliyor. Çok dosya yani :) Mesela ikon arşivi, bookmark (yer imleri), FOTGRAFLAR. Elimde 2003'den itibaren çektiğim fotografların bir yığını var. İnsanlar çektiğim fotografları istiyorlar, soruyorlar "hani şu gün çektiğimiz fotograflar vardı ya bana eposta atsana onları" dediklerinde veya ben "şöyle şöyle bir fotografım vardı" dediğimde o fotografları bulmam en az 1-2 günümü alabiliyor (aldı bi kere :) ). 2005 senesine kadar çok büyük problem yok. Hem dosya boyutları ufak idi (düşük megapikselli kameralar kullandığım için), hem de çok fotograf çekmemiştim kalitesiz sonuçlar alındığı için. Bir zamanlar Casio Exilim Z55 almıştım 2005 senesinde. İşte o andan itibaren çekilmez olası fotograflar çekilmiş oldu ve çok oldu. Şu an ~30GB fotograf arsivim var, 7000+ fotograf mevcut tahmini (kamera 9999 olup sıfırlandı, 2000 tanesini silmiş olsam 8000 eder, hadi 1000 tane de biligsayarda kaybolsun fln). Bu dosyaları etiketleyip, başlıklar yazıp rating/yıldız değerleri vermem gerekiyor. Tabi bunları etkinlik veya olaylara göre ayrıştırdıktan sonra. Kİ biri istediğinde en fazla 1-2 dakika sürsün o fotografı bulmam. Ya da ailemden birinin fotografi gerektiğinde hızlıca bulabilmeliyim vs. Böyle takıntılara sahibim işte. Şimdi bunun çözümü için bir süre iphoto kullandım. Ancak iphoto çok sınırlayıcı, basit ve kendi kafasına göre hareket eden bir yazılımdı. Ben klasör yapımı bozmadan veritabanına ekleyen. Mümkünse rating, caption, title, tag gibi yazdığım şeyleri EXIF veya META ile dosyanın içine yazsın istiyorum. Tabiki onları indexleyip istediğimde zart diye bulabileceğim hızda olsun. Bir ara linux'da qt arayüzlü çorba gibi olan digikam kullandım. Güzel gibiydi ancak arayüzünü sevmediğimden veritabanı SQLite olduğundan web tabanlı bir arayüz yazdım digikam-web-interface olarak da proje olarak sourceforce'da fln yayınlayacaktım. Yalan oldu sonra.

* * *

Sadede gelirsek şu an web üzerinde tutma ve bunun etkileri üzerinde kafa yormaktayım. Çok avantajlı gibi görünüyor ama fotograflarımı internette saklamak ne derece tehlikesiz. Flickr bana bunun güvenini verebilecek mi? Ayrıca PRO olarak sorunlar yaşayacak mıyım? 24$ yıllık çok iyi bir ücret sunduğu özellikler yanında, fakat bir gün hesabınız kapatılmıştır veya expire olduğu için fotograflarınızın bazılarını sildik demesinler? :) Aranızda flickr PRO kullanıcısı varsa tecrübelerini bizimle paylaşabilir mi? Ya da bu konuda fikriniz nedir?
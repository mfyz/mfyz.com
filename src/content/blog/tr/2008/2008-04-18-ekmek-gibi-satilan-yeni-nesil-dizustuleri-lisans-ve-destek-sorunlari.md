---
title: "Ekmek gibi satılan yeni nesil dizüstüleri, lisans ve destek sorunları"
slug: ekmek-gibi-satilan-yeni-nesil-dizustuleri-lisans-ve-destek-sorunlari
date: 2008-04-18
url: http://mfyz.com/tr/ekmek-gibi-satilan-yeni-nesil-dizustuleri-lisans-ve-destek-sorunlari/
tags: ["destek","dizüstü","Hayat","laptop","license","lisans","notebook","support"]
category: Hayat
migration: {"wpId":188,"wpPostDate":"2008-04-18T20:08:17.000Z"}
lang: tr
---

Yaklaşık 1 ay kadar önce Acer 2920z modeli 12.1" ufak bir taşınabilir bilgisayar aldım. Amacım sunumlarımı vs eskisine göre daha taşınabilir olan bu bilgisayar ile yapmak, proje dosyalarımı yanımda taşımak vs.

Bilgisyarı aldığımda sadece kutudan donanımlar çıktı. Ufak kitapçık ve vista broşürleri vs. Herhangi bir sürücü cd, dvd gibi birşey yoktu. Bilgisayarı aldığımda 1 gün sonra kurulum yapıldıktan sonra almam gerektiğini söylediklerinde "Kendim kuramaz mıyım?" diye sordum ve sadece bilgisayarı açıp gerekli talimatları izlemem gerektiğini söylediler. Acer güzel bir mantıkla yaptıkları bir disk isosu yardımı ile vistayı kurdum. Sonra 1 saat kadar başka şeyler kuruldu neyse sabırla bekledim. Sonra ilk defa vista kurcalıyor olduğum için biraz gezindim ve göz boyama dışında hiçbir yeniliğin olmadığını anladıktan sonra istatistiksel yazılımlarımı kurdum. Tabiki bir sürü sorunlar vs bezdirdi.

vista lisansını laptop fiyatının içinde kakalarken yanına dvd koymanın masrafını düşündükleri için önce acer'a sonra microsoft'a güzel sözler saydım. Kurtarma dvd'si denen olayı hallettikten sonra gönül rahatlığıyla partition table'ı kurcaladım, leopar'ı nasıl kurarım gibi planlar yaptım. Acer ve microsoft'un müthiş akıllı politikası sayesinde zaten ufak olan depolama alanımdan 9GB hiçbir şekilde aktif kullanılmadan diskimin bir köşesinde çürüyeceğini gördüm.

Sonrasında tabiki meraklı ben o partitionu silip vista'yı ufalttım diğer partitionu büyütüp loepar için diskin başlangıcına yeni bir alan oluşturdum ve ardından kalyway'ı kurdum. Sonra tabiki çok sağlam olan vista nasıl olduysa bozuldu ve açılmamaya başladı. "Registry can't find system paths" olan ve aslında düzeltilmesi çok da zor olmayabilecek bir hata verip açılmamakta ısrar etti. Ben de elimi acer'in çok iyi fikir olan kurtarma dvd'sine attım. Dvd açıldı sürü sepet dosya açıp kopyalayıp yerleştirdi sisteme. Sonra tabiki hiçbir farklılık olmadığını görmemi sağladı.

Ardından güzel sözler söyleyerek bastım formatı vistaya, tabi aklımda kurtarma dvd'sinin vistayı boş diske kurabileceği kabiliyetinin olduğunu varsaymıştım. Tabiki böyle birşey olmadı ve elde var sıfır şeklinde neyse belki leopar sorunsuz çalışır diye düşündüm. Tabiki bir parça hayal olduğunu eski hackint0sh maceralarımdan biliyordum.

Leopar'ı kalyway dağıtımından kurduktan sonra şaşırtıcı bir şekilde ses kartım dışında herşeyi (wireless hatta kamerayı bile) hiçbirşey yapmadan tanıdı.

Sonra xp kurmayı düşündüm. E sonuçta vistaya göre daha sadık bir işletim sistemi idi. Fakat xp kurmamla driver sorunları yaşamam bir oldu. 60% sürücüleri çalıştırabilir hale getirdim fakat ekran kartı ve ses kartı ile LAN kartı bir işime yaramıyordu. Banim için kablosuz ağ kartımı kullanabilmek önemliydi. 3-4 günlük araştırma malesef boşa gitti. Yani wireless kartını tanıtamadım.

Burada dizüstü üreticilerinin diğer aptal stratejisi olan AYNI MODEL (hatta alt modeli bile aynı. seri, model herşeyi aynı) olan bilgisayarlarda neden FARKLI model hatta farklı marka kartlar, çipler kullandığını anlayamamı pekiştirdi. Destek sitesine giriyorsunuz çok güzel bir şekilde rahatça bilgisayarınızın sürücü indirme sayfasına ulaşıyorsunuz. Bilgisayarınızda 1 tane kablosuz ağ kartı, 1 tane ekran kartı, 1 tane web cam olmasına rağmen 8 tane farklı kablosuz ağ kartı sürücüsü, 4 tane web cam ve 2 tane farklı ekran kartı sürücüsü olduğunu gördüğünüzde ne yapıyorsunuz? İşin komik yanı o sürücülerden hiçbiri benim donanımımı çalıştırmadı? Şimdi ne yapmalıyım?

Yani bu kadar kıt donanım üreticileri varken insan işletim sistemi-donanım uyumu sorunlarını kafasından atmak için mac kullanmayı bile düşünüyor. Şu an benim için deneysel olaylar bunlar. İlerde mazi olacaklar :)

Uzun yazdıysam da paylaşmak istedim. Eğer bu konularda çok bilginiz yok, herhangi bir işletim sistemi ile rahatça çalışabilen birisi değilseniz, çok araştırmadan bu tarz aletler almayın ;)
---
title: "Kağıt üstü çalışmaları dijitalleştirmek"
slug: kagit-ustu-calismalari-dijitallestirmek
date: 2008-02-10
url: http://mfyz.com/tr/kagit-ustu-calismalari-dijitallestirmek/
tags: ["digitalize","dijital","illustration","kağıt","paper","Tasarım"]
category: Tasarım
migration: {"wpId":130,"wpPostDate":"2008-02-10T07:34:53.000Z"}
lang: tr
---

#### Kağıt üstü çalışma

Aslında pek yapmayız fakat ikon, logo gibi çalışmaları aslında kağıt üzerinde çalışarak başlamak, orada taslak çıkarmak her zaman daha iyidir. Bu işlemden sonra bilgisayara geçilir. Bu dökümanda, kağıt üstü çalışmalarını dijital ortama taşımayı anlatacağım. Uygulamasını, el çizimleriniz, karikatürleriniz, grafitileriniz için veya el yazınızı fonta çevirme gibi işlemler için kullanabilirsiniz. Öncelikle kağıt üzerinde çizim, yazı ne yapmanız gerekiyorsa kağıdı çok kirletmeden yapınız. Yani çok fazla silgi kullanarak yıprattığınız kağıt üzerinde her ne kadar gözle görmesek de izler kalacaktır. Bunlar treshold işleminde ortaya çıkabilir. Kağıt üzerindeki işinizi bitirdiğinizde tarayıcı ile veya yüksek çözünürlüklü (5 Megapiksel gayet yeterli) bir fotograf makinesi ile fotografını çekin. Bilgisayara aldığınız dosyayı photoshop ile açın (benzer fonksiyonlar/işlemler gimp, pixel, corel gibi yazılımlarda da mevcuttur). Benim çizdiğim çalışma şu şekilde : ![](/images/archive/tr/2008/02/1.jpg)  Fotograftaki gereksiz kısımları kırpıp sadece çalışmamızın olduğu ve kağıdın göründüğü beyaz kısımları bırakalım : ![](/images/archive/tr/2008/02/2.jpg) Resimdeki kaba kısımları seçip beyaza boyayalım : ![](/images/archive/tr/2008/02/3.jpg) Şu an "Background" isimli katmanımız açtığımız jpg dosyası olarak görünüyor. Tüm resmi seçip kopyalayıp yeni çalışma belgesine yapıştırın. Yeni belgede artalanın üzerinde başka bir katman olarak bulunyor şu an çalışmamız. Bu katman seçiliyken ![](/images/archive/tr/2008/02/4.jpg) "Image > Adjust > Treshold" yolunu izleyerek Treshold araç penceresini açıyoruz. Resim siyah beyaz tonlarda ışığa duyarlı olarak, kadırma çubuğunu grafikten sağa doğru götürdükçe ışığı azaltarak beyaza zıt olan kısımları daha görünür yapmaya başlayacaktır. Deneyerek ideal kısmı bulun : ![](/images/archive/tr/2008/02/5.jpg) Tüm resminiz aynı ayarda çizgileri/hatlarını ortaya çıkarmayabilir, çünkü çiziminiz farklı dolgunlukta ve kalınlıkta çizgilere sahip olmayabilir. Bu noktada resmin bölümlerini ışık alma oranına göre kesip ayrı ayrı treshold işlemi yapmak daha mantıklıdır. Yukarıda görüldüğü gibi alt kısımdaki çizim ışığa daha az duyarlı imiş (bunun asıl nedeni flash ışığını karşıdan çekildiğinden daha çok yansıtması üzerine daha açık renkte kaydolmasıdır). ![](/images/archive/tr/2008/02/6.jpg) Birden fazla katman ile işimi hallettim. Treshold işleminden sonra resimde nokta nokta kirli kısımlar bulunabilir. Ayrıca resmin 100% görünümü keskin hatlara sahip olacaktır. ![](/images/archive/tr/2008/02/7.jpg) Önce artalan katmanının görünürlülüğünü kaldırın, ardından seçtiğiniz katmandaki beyaz alana "Magic Wand" (sihirli deynek) ile tıkalyıp beyaz kısımları seçtirin ve silin. ![](/images/archive/tr/2008/02/8.jpg) Ardından kirli noktaların olduğu kısımları seçip temizleyin. ![](/images/archive/tr/2008/02/9.jpg) Çizimin keskin hatlara sahip olacağından bahsettim. Gölge, kopya katmanı bulandırma yöntemleri ile çizimi yumuşatma şansınız var ama amatör bir teknik. ![](/images/archive/tr/2008/02/10.jpg) Daha düzgün hatlar isteyenler ![](/images/archive/tr/2008/02/11.jpg) "Path Tool" (yol çizme aracı) ile kağıt üzerindeki hatlarını takip eden yol çizerek teknik hatlar oluşturabilirler. Burada tek harf için örnek gösterdim, diğer harfleri de yaparak tamamlayabilirsiniz (sadece yazı için değil, çizimleriniz için de uygulayabilirsiniz). ![](/images/archive/tr/2008/02/12.jpg) Yazının çevresini magic wand ile seçip temizliyoruz. ![](/images/archive/tr/2008/02/13.jpg) Aslında o çalışma (katman olarak) şu şekilde, yani transparan : ![](/images/archive/tr/2008/02/14.jpg) "Jet" grafitisini (grafiti demeye bin şahit ister, hiper-basit grafiti diyelim) renklendirmek istiyoruz diyelim ki. (Bu teknik karikatür renklendirmede de sık kullanılan bir methoddur. Tüm çizimlerinizde de kullanabilirsiniz) Yine magic wand ile kapalı olan alanları seçip ![](/images/archive/tr/2008/02/15.jpg) geçiş efektleri ile süslüyorum, Tabiki çizimimin gerçekçiliğine göre renkler, geçişler ve karalamalar kullanıyorum. ![](/images/archive/tr/2008/02/16.jpg) Sonuç olarak aslında dijitalleştirmekten kastımız, kağıt üzerindeki çizim yeteneğimizle oluşturabileceğimiz çizgiler, hatlar, yaratıcılığı hızlı ortaya çıkarma kabiliyeti bilgisayar üzerinde çalışırken olmayabilir. Bu tekniklerle kağıt üzerinde hatlarını belirlediğimiz çalışmaları harika ürünlere dönüştürmek. Yani bir logo çizerken kara kalemle mükemmel gölgelendirmeler yapmanıza, süper renkler kullanmanıza gerek yok, çizgileri, hatları, figürleri hatta çoğu zaman maskotları çizersiniz, bilgisayar ile çalışmanızı mükemmele dönüştürürsünüz :) İyi çizimler
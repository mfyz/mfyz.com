---
title: "PHP nedir? PHP'ye nereden ve nasıl başlamalı?"
slug: php-nedir-phpye-nereden-ve-nasil-baslamali
date: 2004-12-01
description: "PHP'nin ne olduğunu, sunucu taraflı bir betik dili olarak nasıl çalıştığını ve web geliştirmede neden önemli olduğunu anlatan bir başlangıç rehberi. PHP öğrenmeye nereden ve nasıl başlanacağına dair pratik ipuçları ve yöntemler."
url: http://mfyz.com/tr/php-nedir-phpye-nereden-ve-nasil-baslamali/
tags: ["baslangic", "nasil", "nedir", "php", "web geliştirme", "programlama", "sunucu taraflı", "betik dili", "öğrenme"]
category: PHP
migration: {"wpId":42,"wpPostDate":"2004-12-01T22:31:33.000Z"}
lang: tr
---

#### PHP Nedir?

PHP sunucu tabanlı html içine gömülmüş (html-embed) bir betik(script) dilidir. Daha açık bir anlatım ile, internetteki forum, anket, oyunlar, mesaj tahtaları gibi kullanıcının aktif bir şekilde müdahalede bulunduğu yapıları oluşturmaya yarayan web programlama dillerinden biridir. PHP ile inanılmaz yetenekli, yazılımsal sayfalar oluşturabilirsiniz. Örnek olarak burada dökümanlara puan verebiliyor, kaç kişinin okuduğunu görebiliyorsunuz. Veya forumda istediğinizi yazıp cevaplar alabiliyorsunuz. Bunlar dinamik olarak kullanıcının hareket/isteklerine göre değim gösteriyor. Bunlar php ile yapabileceğiniz basit uygulamalar. Çok daha karmaşıklarını da görmüşsünüzdür/yapabilirsiniz. PHP dili C, Java ve Perl dilleri üzerinde geliştirildiğinden bu dilleri bilen arkadaşların php'yi öğrenmeleri zor olmayacaktır.

#### PHP'ye Nereden Ve Nasıl Başlamalı?

PHP'ye bence başlamanın iki yolu var. Eğer zaman çok önemli değilse, internetteki makaleleri inceleleyerek bol bol basit ve fonksiyonel kodlar yazmak. Bu sayede kodlardaki hatalarla uğraşırken, farklı yöntemler ararken inanılmaz bir pratik ve php bilgisi kazanırsınız. Kendiniz kodlar üreterek de php'yi daha iyi sindirerek öğrenmiş olursunuz. İkinci yol ise zamanı kısıtlı ve/veya bir an önce öğrenmek isteyenlere... Öncelikle bir kitabevine gidip 1-2 saat php kitaplarını inceleyin. Aralarında en güzel ve en kolay öğreneceğinizi düşündüğünüz kitabı alın. Aslında kapağını sevmeniz bile yeterli. Zira hepsinin içeriği hemen hemen yakın ve giriş seviyesi için teorik bilgi dışında çok fazla uygulama içermiyorlar. Kitaptakileri teker teker uygulayın. Örnek kodları yazarak işin püf ve teorik genel kısımlarını öğrenmiş olursunuz. Bundan sonra internetteki makaleleri okuyarak php'nin içine girebilirsiniz. Kitapta öğendikleriniz php'nin "p"sini bile oluşturmaz. Çünkü php açık kaynak bir dil olduğundan, sürekli yeni kütüphaneler, her yeni kütüphane içinde yüzlerce yeni fonksiyon gelir. Şu anda php manual'daki fonksiyonların sayısı benim göz kararım ile 3-5 bin civarındadır. (Sadece listeye bir göz atmıştım.) Bu fonksiyonların hepsini öğrenmek için ne beyin dayanır ne de göz. İşinize yarayacak kütüphaneleri ve fonksiyonları öğrenmeniz için php ile neler yapılabilir? sorusunun yanıtısı iyi bulmanız gerekir. PHP ile önereceğim kısımlar şimdilik bunlar; her iki yolda da interneti iyi kullanıp php manual'ı iyi kullanmanızı öneririm.
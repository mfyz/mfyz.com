---
title: "QBasic ile ilgili temel bilgiler"
slug: qbasic-ile-ilgili-temel-bilgiler
date: 2004-10-15
url: http://mfyz.com/tr/qbasic-ile-ilgili-temel-bilgiler/
tags: ["Basic","NULL"]
category: Basic
migration: {"wpId":45,"wpPostDate":"2004-10-15T06:38:13.000Z"}
lang: tr
---

#### QBasic Yeterli Bir Dil Midir?

QBasic son derece yetersiz bir dildir. Basit programlama mantığı içeren basit bir dil olup program geliştirme altyapısı da günümüzdeki diğer dillere göre çok kısıtlıdır. Bu kısıtlama ile günümüzde qbasic örnekleri, dersleri gibi kaynakları bulmak zor. Hele hele Türkçe bulmak daha da zor. İnternette qbasic hakkında makale ve ders içeren iki yada üç siteden biri de mfyz.com'dur.

QBasic programlamaya yeni girenler için bulunamaz bir başlangıçtır. Yani programlama mantığını öğrenmek çok kolaydır. QBasic ile küçük çaplı matematiksel programlar, basit dosya işlemlerini işleten programlar veya metin üzerinde işlemlerle ilgili basit programlar ve bazı basit oyunlar yazılabilir. Bu sitede ağırlıklı matematiksel işlemlerle ilgili qbasic programları bulacaksınız.

#### QBasic Ne İşime Yarar?

QBasic kodlarını veya programlarını adam akıllı öğrenirseniz, Visual Basic, ASP, ASP.Net gibi programlama dillerini öğrenmeniz kolaylaşır. Çünkü QBasic, Visual Basic, ASP, ASP.Net dilleri BASIC tabanlı dillerdir. Hepsi Microsoft ürünü ve hepsi birbirinden problemlidir. Çünkü üreticisi Microsoft'tur. QBasic ile basit matematik işlemlerini bilgisayara yaptırabilir, uygulama ve öğretme için kullanabilirsiniz.

#### QBasic Hakkında Temel Bilgiler

*   QBasic'de küçük/büyük harf ayrımı yoktur. Zaten progamı kullanırken göreceksiniz ki QBasic yazdığınız kodları büyük harfe çeviriyor.
*   Her programlama dilinde olduğu gibi değişken isimlerini, programların dosya isimlerini, fonksiyon ve diğer programlama işlemelrinde Türkçe karakterler kullanılmaz. Kullanırsanız hata verebilir.
*   Programlarınızda İngilizce ve büyük karakterler kullanın.
*   QBasic'te dizilerin boyutları kesinlikle tanımlı olmalıdır. (Şimdilik anlamaya gerek yok)
*   String değişkenlerle integer veya diğer değişkenler arasında değişken biçimi farkı vardır. integer'lar direk yazılır, string'ler ise sonuna $ işareti ile. (Bunu da şimdilik anlamaya gerek yok)

Buradaki makaleleri takip ederek qbasic hakkında temel bilgi edinebilirsiniz.

Not : Bu döküman 15 Eylül 2006 tarihinde yeniden düzenlenmiştir
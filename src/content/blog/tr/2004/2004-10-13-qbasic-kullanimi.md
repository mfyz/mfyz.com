---
title: "QBasic Kullanımı"
slug: qbasic-kullanimi
date: 2004-10-13
url: http://mfyz.com/tr/qbasic-kullanimi/
tags: ["Basic","kullanim","qbasic"]
category: Basic
migration: {"wpId":44,"wpPostDate":"2004-10-13T06:14:12.000Z"}
lang: tr
---

#### QBasic kullanım klavuzu

QBasic adı üzerinde çok basit bir yapıya sahiptir ki programlama dilinden tutun programın kullanışına kadar çok kolaydır. Programı kullanırken kullanacağınız ana işlemlerin adım adım yapılışı aşağıda anlatılmaktadır. Programda kod yazarken menüye geçiş için ALT tuşuna bir kez basmanız yeterlidir. ALt tuşuna batığınızda menüdeki bazı kelimelerin bazı harfleri beyaz renge dönecektir. Bu beyaz renkli olan harfler, o menünün alt menüsüne erişimdeki klavye kısayoludur.

*   [Yeni program oluşturmak](#olusturmak)
*   [Programı kaydetmek](#kaydetmek)
*   [Kayıtlı programı açmak](#acmak)
*   [Programı çalıştırmak](#calistirmak)

#### Yeni Bir Program Oluşturmak

Programın kod bölümünde iken, ALT tuşuna bir kez basarak menüyü aktifleştirin. Ardından sağ sol ok tuşları ile menü başlıkları arasında gezinebilirsiniz. Zaten menü ilk aktifleştiğinde File munüsü açılacaktır;

![](/images/archive/tr/2004/10/qb_kullanimi_1.gif)

"File » New Program" yolunu izleyerek yeni bir program yaratabilirsiniz. Eğer daha önce ekranda kaydedilmemiş bir program var ise yeni program yaratılmadan önce size bir soru gelecektir. Bu soruya evet diyerek programı kaydedebilir, hayır diyerek eski programı silerek yeni program oluşturabilirsiniz.

#### Programı kaydetmek

Yazdığınız bir programı kaydetmek için menüyü aktifleştirdikten sonra "File » Save" yolunu izleyerek kaydetme ekranını açın.

![](/images/archive/tr/2004/10/qb_kullanimi_2.gif)

kaydetme ekranında;

![](/images/archive/tr/2004/10/qb_kullanimi_3.gif)

File Name kısmı dosyanızın ismi olacaktır. Buraya Türkçe karakterler girmeyin! TAB tuşu ile alanlar arasında geçiş yapabilirsiniz. Dirs/Drivers kısmında dosyanızın hangi sürücü veya klasörler üzerine kaydolacağını seçebilirsiniz. Eğer programınızı diskete kaydetmek istiyorsanız, bu kısımda \[-A-\] sürücüsünü seçin. Format kısmı ise programın kaydedilme türüdür. Her zaman için Text olanı seçin. Diğeri kodlanmış dosyalardır. Text ise başka programlar (Notepad, edit) ile çalışabilmenizi de sağlar. TAB ile < OK >'e gelip ENTER ile iletişim kutusunu kapatalım. Böylece programımız belirttiğimiz sürücü ve klasöre belirttiğimiz ad ile belirttiğimiz türde kaydoldu.

#### Kayıtlı programı açmak

Daha önceden kaydettiğiniz bir programı açmak için, menüden "File » Open Program" yolu ile program açma kutusunu açın.

![](/images/archive/tr/2004/10/qb_kullanimi_4.gif)

Öncelikle Dirs/Drives kısmından dosyanızın (programınızın) kayıtlı olduğu sürücü ve klasörü seçin. Mesela programınız diskette ise bu kısımda \[-A-\]'yı seçerek yan kısımdaki listeye seçilen sürücü ve klasördeki programları listeleyin. Ardından TAB tuşunu kullanarak Files kısımına yani listeye gelin. Örnekteki ekranda tek bir program görünüyor, ancak burada çok fazla dosya da bulunabilir. Bu listeden programınızı seçerek < OK > diyip programı açabilirsiniz.

#### Programı çalıştırmak

Yazdığınız programı "File » Run » Start" yolunu izleyerek başlatabilirsiniz.

![](/images/archive/tr/2004/10/qb_kullanimi_5.gif)

Daha pratik bir kullanım için Start'ın karşısında yazan tuş kombinasyonunu yani Shift+F5 tuş kombinasyonunu kullanabilirsiniz. Bunu diğer komutları kullanırken de uygulayabilirsiniz. Böylece daha hızlı çalışabilirsiniz. Programımız çalışıp bittiğinde ekranın sol alt köşesinde "Press any key to continue" yazısını çıktı olarak verir. Herhangi bir tuşa basarak programlama ekranına geri dönebilirisiniz.

#### QBasic'den çıkmak

QBasic'den çıkmak için ise "File » Exit" yolunu kullanabilirsiniz.

Not : Bu döküman 15 Eylül 2006 tarihinde yeniden düzenlenmiştir.
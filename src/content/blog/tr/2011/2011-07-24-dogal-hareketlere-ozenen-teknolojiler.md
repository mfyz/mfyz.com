---
title: "Doğal hareketlere özenen teknolojiler"
slug: dogal-hareketlere-ozenen-teknolojiler
date: 2011-07-24
url: http://mfyz.com/tr/dogal-hareketlere-ozenen-teknolojiler/
tags: ["Diğer","gestures","kinect","lion","multitouch","scroll"]
category: Diğer
migration: {"wpId":274,"wpPostDate":"2011-07-24T05:59:06.000Z"}
lang: tr
---

iPhone ile bir anda popülerleşen çoklu dokunmatik ekranlar bütün yazılım ve web algısını değiştirdi/değiştirmeye devam ediyor. İnsanların adapte olmakta hiç zorlanmadıkları yönü ise popülerleşmesinin en büyük nedeni bana göre. Çünkü her şeyi dogal hareketlerinizle yapıyorsunuz. Birşeyi tutup sürükleyerek, kaydırarak hareket ettirmek en doğal yaklaşımımız insanoğlu olarak.

![](/images/archive/tr/2011/07/kinect_soccer.jpg)

Aslında bu sadece dokunmatik ekranla olmuş birşey değil. Aynı cihazlarda yer çekimi sensorleri, ışık sensorleri gibi sensorler, bu aygıtların bize karşı daha duyarlı hale gelmesini sağlıyor. Hassas olan teknoloji de iyi uyarlanmış bir kullanıcı deneyimini en keyifli ve gercekçi hale getiriyor. En büyük örneğini Microsoft’un oyun konsolu kinect’de görebiliriz. Kinect herhangi bir kontrol olmadan sadece sizin hareketlerinize duyarlı olarak çalışan bir oyun konsolu ve bu konuda gayet başarılı.

Bu sadece özel tasarlanmış cihazlar için değil artık sıradan bilgisayarlara da uyarlanmaya başladı, en azından Apple’ın daha birkaç hafta önce çıkan son işletim sistemi MacOSX Lion’da kaydırma (scroll) algısı da doğal kaydırma hareketine uyarlandı.

Bu gelişmelerin hepsi bana Tom Cruise’in Minority Report filminde kullandığı bilgisayarın aslında çok da uzakta olmadığını hatırlatıyor.